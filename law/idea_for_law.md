Човек се сблъсква с отделни лица и групи от хора, които навлизат агресивно в личното
му пространство или присвояват от общественото богатство дял, който не им се полага.
За подобни случаи моралът не е достатъчен, а е нужна сила, която да гарантира
нашата свобода и достойнство. Само проавото има морално оправдана сила. Всяка друга
сила е насилие.

# Правото като външна свобода
Мисълта е свободна, дори и ако тялото е оковано. "Аз мисля" е израз на пъвоначалната
човешка свобода.

Аз = мисъл = свобода

Но това е само първата степен на свободата. Освен мисъл, човекът има и тяло. То е
свое, защото в него човек най-непосредствено проявява свободата си. Тялото на
танцьора и спортиста е много по-"свое", защото по-лесно се подчинява на Аза.

Освен в мисълта и в тялото, човекът е и в света на вещите. Това ясно се вижда от
движенията на жонгльора и пианиста. Вещите им се подчиняват, защото са усвоени
от свободата на тяхната ръка.

И най-сетне, срещу свободата на своя Аз, човек вижда свободата на чуждия Аз.
Изгнанието е лишеност от възможност да се живее сред свободата на другите.

## Човекът като лице
В свободата като избор измежду ценности, човекът е __личност__. Във външната
реализация на свободата спрямо вещите и другите хора, човек е __лице__.

| Аз  | Личност | Лице |
|:---:|:-:|:-:|
|Човекът като метафизичен индивид | Човекът като индивид в морала | Човекът като индивид в правото |

Когато е затворен само в своя Аз, човек е самотен, уединен в своите мисли.
Като личност съпоставя своя Аз с Аза на другия, а като лице е сред вещите и сред
другите.

Правото различава __физическо__ и __юридическо__ лице. Физическо лице е индивидът,
а юридическото лице е правна конструкция, която дава възможност на един индивид или
на група индивиди да формират едно надиндивидуално лице с прицъщи само на него
права и задължения (примери: банката, фирмата, фондацията).

## Дефиниция
Правото е начин за съгласуване и защита на човешката свобода, доколкото тя е
външнореализираща се свобода.

## Терминът
Под ```право``` разбираме 4 неща.

- Действашият правен порядък, наличното законодателство -> __Обективно__ право
- Възможностите на лицето да прояви своята свобода -> __Субективно__ право
- Науката за правния порядък и правните възможности на лицето -> __Юрисподенция__
- Изучаването на тези 3 неща в образованието

## Източници на правото
Исторически първа форма е __обичаят__. Той е авторитетен, защото е древно, устояло
във времето правило на предците и в него е вложена тяхната мъдрост. Днес източник
на правото е __законът__. За разлика от обичая, той е писано и прознато от държавата
правило. Въпреки че неговото съдържание е ясно и отчетливо фиксирано, той допуска
__тълкуване__.

Законите биват __основни__ (пример: конституцията) и __неосновни__. Могат да бъдат
още __общи__ (валидни за всички хора, пример: закон за собствеността) и __специални__
(пример: закон за военната служба).

# Системата на правото
Най-общо правото се разделя на __позитивно__ и __естествено__. Позитивно 
(положително) е правото, което е "положено" да съществува от законодателя. То е
един вид "изкустевно".

Естеството на естественото право се извлича от природата, Бог или човешкия разум.

# Философия на правото
Философска дисциплина, която като част от практическата философия има за предмет
обосноваване същността и системата на правото.