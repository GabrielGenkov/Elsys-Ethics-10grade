# Същност на конституцията
Конституцията (от лат. constitutio) е основен закон на държавата и тя очертава 
рамката на "обществения договор", т.е. на съгласието на хората да имат своя държава.
Тя определя формата на държавата и държавното управление и на нея не могат да 
противоречат останалите закони в държавата.

Основното ѝ предназначение е да защитава правата на гражданите като предотвратява
произволното упражняване на държавната власт.

# Разделението на властите
Този принцип указва смисъла и целите на конституцията - възпиране на всяка власт в 
държавата, която крие заплаха за правата и свободите на гражданите. Чрез този принцип
властта се разделя на законодателна, изпълнителна и съдебна. Трите власти са 
независими една от друга, но взаимно се допълват в своите функции и правомощия. По
този начин се възпрепятства произволното властване и злоупотребите с властта в 
държавата.

# Българската конституция
В своята нова история България е имала 4 конституции:
- Търновската конституция - приета веднага след освобождението през 1879г.
- През 1947г. е приета нова конституция известна като "димитровска" (от името на 
Георги Димитров)
- През 1971г. е приета втора социалистическа конституция, която трябва да осигури
"изграждането на развития социализъм в България"
- Последната - сега действащата конституция на страната е приета от Седмото Велико 
Народно събрание през 1991г. Тя предвиди създаването на някои нови държавни органи 
като Президент, Конституционен съд, Висш съдебен съвет и др.

Президентът е държавен глава с 5 годишен мандат и може да бъде преизбран на този пост
само веднъж. Някои от правомощията му са:
- Насрочва избори за Народно събрание и органи на местното самоуправление
- Определя датата на провеждане на национален референдум когато за това има решение 
на НС
- Отправя обръщения към народа и към НС
- Сключва международни договори в случаите поределени със закон
- Обнародва законите
- Награждава с ордени и медали
- Упражнява право на помилване

Последната българска конституция уреди условията за свободно и демократично развитие 
на страната по пътя ѝ към интегриране с демократично-правовите страни в Европа.