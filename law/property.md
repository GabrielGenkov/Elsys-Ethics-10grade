# Вещ
Вещта е устойчива идентичност на качества и свойства. С качеството тя се
характеризира като напълно изолирана - обем, непроницаемост и други, а свойствата я
характеризират спрямо другите вещи - тежест, по-голяма, по-ценна.

В правно отношение основната противоположност е вещ <-> лице. Лицето има свобода,
за това и права, вещта няма свобода. Лицето е субект - носител на права, а вещта е
обект на човешките права.

# Видове вещи
## Божествени и човешки
Древно деление, според което божествени са храмове, гробници и всички предмети на
религиозния култ, а човешки са инструменти, земя, сгради.

## Общи и публични
Според римското право общи са водата, въздухът, морето, морският бряг, а публични са
пътищата, пристанища, театри.

## Движими и недвижими
Недвижимостите винаги са били смятани за по-ценни от движимостите и към тях е било
проявявано по-специално правно отношение (напр. в древен Египет недвижимите вещи са
били записвани в специални книги).

## Заместими и незаместими
Пример: Човек може да дължи на някого сумата от 100лв., но това не означава, че дължи
точно тази банкнота.

## Потребими и непотребими
Потребими: Пари, храна, гориво, дървесина, вода.

Непотребими: Инструменти, сгради

## Делими и неделими
Делимата вещ и след деленето остава цяла в смисъла, който правото влага в нея, докато
след разделяне неделимата вещ престава да бъде вещ в правен смисъл.

## Главни и второстепенни
Когато една вещ е делима, тогава нейните части са или равноценни след разделянето
или някоя от тях е главна, а другите са второстепенни.

# Владение
Донякъде е сходно с държането. Една вещ бива държана от онзи, който властва 
непосредствено над нея, но няма намерение да я държи за в бъдеще като своя. Такъв е
случаят с превозвача на чужд товар или онзи, който държи чужда вещ в залог.

# Собственост
Понятието съдържа 2 момента - позитивен и негативен. Позитивният се състои в правото
на собственика да прави с нея всичко което пожелае. Негативният е, че отговаря за нея
и ограничава достъпа на другите до нея.

# Авторско право
Понеже човекът е съвкупност от душа и тяло, материално и идеално същество, той има
права не само върху вещи и не само вещи могат да бъдат негова собственост, а към
притежанията на човека спада и интелектуалната собственост. Авторското право се
закриля до 70 години след смъртта на автора.
