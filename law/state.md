# Начало
## Човешки общности
Естествените общности са семейството, родът, селището, племето, народът и някои други
междинни кръвно-териториални форми на общност.

Семейството е кръвна общност и се основава на разлики по пол и възраст на членовете 
му. Родът се състои от няколко семейства, като взаимоотношенията между членовете му
са близки до тези в семейството, той е едно уголемено семейство. Племето включва 
няколко близки по своя произход и начин на живот рода.

Естествените общности възникват спонтанно в процеса на възпроизводство на човека 
като биологично същество.

## Обществен договор
Според Томас Хобс хората в "природното си състояние" имат "абсолютна свобода", но са
подложени на всякакви случайни насилия и опасности да я загубят. С цел да избегнат
тези опасности, те сключват договор и се отказват от своята абсолютна свобода в името
на една нова сила - държавата.

Според Хегел държавата е действителността на нравствената идея.

# Същност на държавата
Тя не може да съществува без територия, население и органи на властта. Доколкото 
първите 2 условия са необходими за всяка общност, то същността на държавата следва 
да търсим в нейната власт. 3-те "центъра" на държавната власт са:
- Създаване на закони
- Прилагане на закони в управлението на страната
- Наказване на тези, които нарушават законите

# Форми на държавата
## Монархии и републики
Монархията е форма на държавата, при която начело стои един човек - монархът. Той 
може да прадава властта си на своя наследник и така се оформят монархичните родове 
(династии).

Републиката (от латински res publica - управление на народа) е форма на държавата, 
при която народът е носител на държавния суверенитет и в негово име се упражнява 
държавната власт. Той излъчва свои представители за управлението на държавата.

## Диктатура и демокрация
Като държавна форма диктатурата е механизъм на безусловно налагане на волята на 
диктатора върху гражданите и гражданското общество. А демокрацията е обсъждане и 
избор от гражданите на държавното устройство и управление.

## Тоталитарна и правова държава
Една държава е тоталитарна, не защото в нея няма законодателство и закони, които се 
изпълнаяват, а защото намесата на държавата в живота на хората (независимо дали 
става чрез закони или без) е неограничена и фактически се отнася до всичко.

В правовата държава (за разлика от тоталитарната) хората имат своите неотчуждаеми 
права - те са защитени със закон и не могат да им бъдат оспорвани и отнемани в името
на държавата, на общото благо, на историческата необходимост и т.н.