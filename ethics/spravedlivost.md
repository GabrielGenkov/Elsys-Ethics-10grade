# Същност

> Който не върши несправедливости, е почтен; но двойно по-почтен е този, който не позволява на другите да не вършат несправедливости. --- Платон

> Несправедливостта не винаги е обвързана с действие; често тя се състои именно в бездействие. --- Марк Аврелий

> Всеки човек обича свободата, но с тази разлика, че справедливият я иска за всички, а несправедливият - само за себе си. --- Лудвиг Бьорне

Справедливостта е баланс, добре преценена пропорция между делата, заслугите и достойнствата на двама или повече души.

# Видове справедливост
## Уравнителна - така Аристотел нарича разпределяй поравно

Тя е морален минимум при разпределянето на блага. При едно състезание началните условия трябва да бъдат еднакви за всички и това е справедливо. Но дали е справедливо, ако наградите биват разпределени поравно?

## Разпределителна

Ако похвалим поравно "мързела" и "ума", значи надценяваме първия и недооценяваме втория. Ако раздадем еднакви заплати на всички работници, след това всички ще работят като "мързела". Особено сложно е да се прецени кое е справедливо там, където няма количествен резултат. Тогава на помощ трябва да се притече "чувството на справедливост", което отмерва пропорцията между заслуги, достойнство и постижения и съобразно това определя дължимото.

В социален план социализмът е общество на уравнителната справедливост, а пазарното общество е основано на разпределителната.

# Ценности и норми

Благодарение ценностите разграничаваме морално-положителнотго от морално-отрицателното. Те са критерии за нашата оценка и служат като средство в нашия избор. Ценностите са в основата на нашето целополагане доколкото сме разумни същества и строим стратегии за нашия живот. Ценностите служат като перспектива, в която полагаме бъдещото ни съществуване.

## Йерархия на ценностите

Важна при избора на ценностите е тяхната градация. Всеки човек може да ги подрежда сам по своему, но и съобразявайки обществото, културата или религията, да поставя едни ценности по-високо, а други - по-ниско.

Йерархията на ценностите става особено ясна, когато сме изправени пред морална дилема.